Zuzu a Arnošt se budou brát a vy jste nejvíc zvaný! Bude to asi strašně boží svatba, protože jí chystáme už víc než osum let .-) 

Dorazila vám pozvánka? Tím pádem budeme moc rádi, když dorazíte. Jakože opravdu. Ne, nebylo to oznámení. Byla to pozvánka.

Všecko se to odehraje v Šemanovicích ([mapa](https://mapy.cz/s/1Ml5f)), v bývalý vesnický hospodě U Límanů. Chalupa s velkym sálem, zahrada, guláš, špekáčky, i nějaká ta zelenina bude, potštejnský pivo, víno a domácí bezinková šťáva s příběhem. (nejen)

**Obřad bude v sobotu 29.7., nejspíš ve 13 hodin**, ale raději sem mrkněte ještě těsně před termínem, možná si budeme moct o hodinku přispat.

Pak (i před) volná zábava, bez rodinných obědů, bez únosů, chomoutů a knedlíčkový polívky (!!!), bez večerky, zato s (dobrovolným) nedělním dojídáním zbytků.

Zahraje nám co zůstalo z rozpadlejch Eggnoise a večer bude diskotéka, takže spacáky sebou.
